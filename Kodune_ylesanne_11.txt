Seekord on koduse ülesandena vaja:
1) Lisada kasutaja profiilipiltide üleslaadimine.
Selleks looge profiili lehele vorm fotode üleslaadimiseks (see vorm peaks tegelema ainult fotoga, alt teksti ja privaatsust pole vaja).
Looge ise andmetabel (näiteks nimega vp_userprofilephotos), milles peab olema id, foto failinimi, lisamise aeg ja tavapäraselt ka kustutamise märke väli (deleted). Alt-teksti pole vaja, sest veebilehtedel võiksime sellena alati näidata teksti "Eesnimi Perekonnanimi profiilipilt".
Kuidas seote kasutajaga, see on Teie enda otsustada:
				a) profiilipiltide andmetabelis on ka väli userid, milles hoiate pildi omaniku id väärtust
				b) tekitate seostetabeli, kus on kirjas, mis id-ga pilt on mis id-ga kasutaja omaniku
Luua tuleb ka kataloog piltide üleslaadimiseks (näiteks photo_upload_profile). Ärge unustage selle kataloogi õiguseid (päriselu mõistes väga koledaks) sättida.
Piltide üleslaadimisel kasutage meie Photoupload klassi.
Pldid peaks tegema suurusega 300X300 pikslit.
Kes soovib, teeb ka "pisipildid" ehk 100X100 (aga neile siis veel ka eraldi kataloog).
Andmebaasiga toimetades tuleb kõigepealt õnnestunud üleslaadimise järel salvestada pildi andmed andmetabelisse. Kohe pärast execute() käsku saame mingile muutujale anda just talletatud info id (andmetabelist), selleks on $conn->insert_id
Seejärel tuleb muuta (või siis vajadusel alles esimest korda salvestada) kasutaja profiil, salvestades foto väljale just üleslaetud foto id.
Profiilipilti tuleks näidata profiili lehel ja ka home lehel.
